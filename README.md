# El Fedivers

## Què és el Fedivers?

El Fedivers, acrònim de "federació" i "univers", és una xarxa social basada en la interconnexió d'infinits dominis d'internet.

Perquè s'entengui fàcil: imagina el correu electrònic, però enlloc de només enviar i rebre missatges, pots seguir a persones, posar publicacions en diferents formes (text, imatge, vídeo, àudio), impulsar publicacions, donar likes... Una xarxa social basada en perfils i interacció humana.

## De què està fet el Fedivers?

El Fedivers és una xarxa social, però no té una sola figura, forma, imatge i/o amo. No pertany a ningú, perquè pertany a tothom que participa en ella. Es basa en el mateix concepte d'internet, la descentralització, just el contrari a centralitzar, que és el que han fet les corporacions amb internet: posar tots els ous en la mateixa cistella per a poder esprémer-los millor (internet + capitalisme salvatge = anys 2010-2021 d'ara endavant).

La xarxa social del Fedivers consta de diferent “Programari Web” (webs o plataformes d'internet) que permeten a les persones registrar-se, crear perfils, crear publicacions i interactuar sobre la base d'un ID (identificació) de perfil.

## El “Fedivers” permet:

•	Fomentar la sobirania i la independència tecnològica.
•	Minimitzar que les “Big Tech” (Google, Apple, Facebook, Amazon i Microsoft) siguin les companyies que dominen cada aspecte de les nostres vides.

Les “Big Tech” son les companyies tecnològiques més grans i influents del món. Han dissenyat plataformes que ens han fet addictes, totalment dependents i han generat refredament social, mentides, polaritat política i divisió social, han creat i proliferat problemes de salut mental...

Tot això ens supera i ha de parar. Necessitem un canvi i el volem des d’ahir.

Per fer aquest canvi efectiu, com a societat, hauriem d’estandarditzar les xarxes socials mitjançant l’adopció massiva del “Fedivers”.

Però, què és el “Fedivers”?